---
title: Artur Brocki
layout: post
post-image: /idia/assets/images/artur_brocki/artur_brocki.jpg
description: Wyjatkowo pracowity gość
facebook_url: https://www.facebook.com/profile.php?id=100005585927703
tags:
- fotografia sakralna
- fotografia religijna
---

Fotograf specjalizujący się w fotografii sakralnej i religijnej. Mieszka w Kalwarii Zebrzydowskiej i to miejsce wraz z najbliższą okolicą (m.in. Lanckoroną) stanowi dla niego źródło inspiracji. Do jego głównych motywów fotograficznych zaliczyć można: pątników, znikający folklor, ludową pobożność, emocje i obyczajowość pielgrzymów, i uczestników wydarzeń religijnych, takich jak kalwaryjskie Misterium Męki Pańskiej, czy prawosławne Przemienienie w Grabarce. Prócz tego w kadrach pojawiają się obiekty architektoniczne, miejsca pamięci, przydrożne kapliczki i cmentarze. W ostatnich latach prace Artura zostały dostrzeżone przez profesjonalnych fotografów i docenione w kilku konkursach w kraju i za granicą.

### Autorskie wystawy:

„Ocalić od zapomnienia” (2019 Lanckorona), „Calvaria Mystica” (2021 Kalwaria Zebrzydowska, Zator, Warszawa, Kraków, Rzeszów, Sucha Beskidzka, Wadowice, Oświęcim, Zebrzydowice, Myślenice), „Lanckorona. Studium nocy” (2022 Oświęcim, Sucha Beskidzka, Stryszów, Kraków), „Ecce Homo. Misterium Kalwaryjskie” (2022 Gliwice, Kalwaria Zebrzydowska), „Udręka i ekstaza” (2022 Lanckorona), „Powroty z zapomnienia” (2023) oraz kilka wystaw zbiorowych. W 2023 r. zrealizował autorski projekt fotograficzny „Tyle Światów”, którego uczestnikami były osoby z niepełnosprawnościami i szczególnymi potrzebami, zakończony 2 wystawami uczestników (Kalwaria Zebrzydowska, Lanckorona) oraz filmem dokumentalnym. 

Artur Brocki jest członkiem Stowarzyszenia Fotograficznego „Idia” oraz Stowarzyszenia Fotograficznego „Przeciw Nicości”. Swoje fotograficzne obserwacje publikuje regularnie w mediach społecznościowych.


---

# Wybrane prace

![1](/idia/assets/images/artur_brocki/DSC_2139.jpg)
![2](/idia/assets/images/artur_brocki/DSC_1952.jpg)
![3](/idia/assets/images/artur_brocki/DSC_2106.jpg)
